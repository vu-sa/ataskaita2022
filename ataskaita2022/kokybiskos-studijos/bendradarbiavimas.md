---
outline: deep
---

# Bendradarbiavimas

## Bendradarbiavimas su VU neakademiniais padaliniais ir kitomis organizacijomis

### VU Biblioteka

Su biblioteka bendradarbiauti sekėsi sklandžiai. Visos idėjos,
susijusios su pagalba neįgaliesiems ir infrastruktūros pritaikymą, buvo
priimtos ir pradėta svarstyti jų įgyvendinimą. VU SA dalinosi
bibliotekai svarbiais įvykiais ir apklausomis. Vyko kasmėnesiniai
susitikimai, dauguma nuotoliu, porą kartų gyvai. Buvo atsižvelgiama į VU
SA nuomonę renkant idėjas naujai strategijai bei ją formuluojant.

### Universiteto LGBT+ grupė

Ataskaitiniu laikotarpiu su Universiteto LGBTQ+ grupe daugiausiai
bendradarbiavo VU SA programa „Be etikečių". Grupė prisidėjo prie
programos „Be etikečių" rengto LGBTQ+ kultūros festivalio „Kultūra
visų", po to kartu buvo organizuota diskusiją apie LGBTQ+ teises
Lietuvoje ir Europoje „Sąrašo pabaigoje: istorija kartojasi".

### KJOSAS

Ataskaitiniu laikotarpiu su KJOSAS bendravo VU SA Kauno fakultete.
Fakulteto atstovai dalyvavo visuotiniame KJOSAS narių susirinkime,
kuriame buvo renkama nauja valdyba, kontrolės komisija bei organizacijos
vadovė. Taip pat VU SA atstovai turėjo susitikimą su KJOSAS valdyba,
kuriame aptarė galimas bendradarbiavimo galimybes.

### VU Sveikatos ir sporto centras

Šiais metais bendradarbiaujant su VU Sveikatos ir sporto centru pirmą
kartą buvo suburta VU Leagues Of Legends komanda, kuri Universitetui
atstovavo tarpuniversitetinėse varžybose. VU SA taip pat prisidėjo prie
Sveikatos ir sporto centro rengiamų orientacinių žaidynių skirtų VU
gimtadieniui.

### LiJOT

VU SA atstovai vyko į LiJOT organizuojamą konferenciją \"Jauno žmogaus
psichikos sveikata: jo paties ar valstybės rūpestis?\" kurioje Neda
Žutautaitė skaitė pranešimą. Taip pat VU SA atstovai prisidėjo prie
LiJOT iniciatyvų apie psichologinę sveikatą. LiJOT ruoštame įraše
\"Psichikos sveikata.

Šiandienos ar rytojaus problema\" Julija Jarutytė
dalinosi mintimis apie studentų psichinę būklę aukštajame moksle bei
kaip ją galima gerinti. Kartu buvo teiktas siūlymas Lietuvos jaunimo
reikalų tarybą apie tai kaip būtų galima gerinti jaunimo psichikos
sveikatą, kokių priemonių reikmėtų imtis jaunimo psichikos sveikatos
gerinimui aukštosiose mokyklose, savivaldybių bei nacionaliniu lygmeniu
ir kaip reiktų skatinti finansavimo didinimą šiam klausimui.

### LSMU SA, LiMSA, JGA, Vilniaus universiteto rezidentų taryba

Bendradarbiaujant su šiomis organizacijomis buvo parengta bendra
pozicija dėl Mokslo ir studijų įstatymo nr. XI-242 77 straipsnio
pakeitimo. Naujo įstatymo projektu buvo siekiama kad valstybės lėšomis
rezidentūros studijas baigę gydytojai turėtų kelerius metus po studijų
baigimo atidirbti viešosiose Lietuvos asmens sveikatos priežiūros
įstaigose.

Drauge su minėtomis organizacijoms VU SA pasisakė prieš šį
siūlymą argumentuodami, kad specialistų regionuose problemą reikia
spręsti kitais būdais, kadangi šis siūlymas yra diskriminacinio
pobūdžio, taip pat pabrėžiant, kad dėl šio nutarimo nebuvo tartasi su
jaunuosius gydytojus atstovaujančiomis organizacijomis

### KTU SA

Drauge su Kauno technologijų universiteto Studentų atstovybe buvo
rengiamas tyrimas apie užsienio studentų integraciją Lietuvos
universitete skirtas Vidaus reikalų ministerijos projekto įgyvendinimui.
Drauge su KTU SA buvo kuriami klausimai, analizuojami duomenis. Surinkti
duomenys pateikti Vidaus reikalų ministerijai.

### ŽEF

Žinių ekonomikos forumas – asociacija, atvira visoms idėjoms, kurios
skatina prioritetinės Lietuvos srities – žinių ekonomikos – augimą.
ŽEF kviečia visuomenę kartu kurti modernesnę, šiuolaikinėmis
technologijomis bei žiniomis grįstą šalies ateitį.

ŽEF dalyvauja kaip partneriai įgyvendinant ECSTRA (Employability
Competencies for Students Through Implementation and Recognition of
Activities) bei Viešojo vadymo švietimo srityje gerinimo įtraukiant
nevyriausybines organizacijas projektus.

### VJOS AS

Ataskaitiniu laikotarpiu dalyvauta VJOSAS susitikimuose, vadovų klube.
VU SA atstovai taip pat turėjo ir kelis susitikimus su VJOSAS nariais,
kurių metu aptarėme galimus tolimesnio bendradarbiavimo klausimus.

## Tarptautinis bendradarbiavimas

- VU SA prezidentė dalyvavo Europos aukštojo mokslo erdvės (EAME)
  Bolonijos proceso tolesnės veiklos grupės socialinei dimensijai
  (EHEA BFUG working group on Social dimension) susitikime
  atstovaudama Lietuvą. Grupės veikla yra skirta užtikrinti, jog
  Europos aukštojo mokslo erdvės susitarimai, skirti socialinės
  dimensijos plėtrai šalyse būtų įgyvendinti, grupėje dalyvauja
  kiekvienos EAME šalies narės atstovai.
- VU SA priėmė studentų atstovus iš Arqus universitetų aljanso -
  (galima išvardinti 7, be lenkų ir portugalų). Organizavo vizitą,
  pristatė gerąsias patirtis, dalyvavo studentų tarybos posėdžiuose.
  (spalio 3–7 d.)
- VU SA atstovai lankėsi pas Arqus aljanso tinklo partnerius Bergeno
  universitete Norvegijoje. Vizito metu buvo gilinamasi į studentų
  vadovaujamą „welfare" (gerovės) sistemą, studentų socialinius
  verslus ir studentų dalyvavimą akademinėse veiklose. (vasario 10-13
  d.)
- VU SA deleguoti atstovai dalyvavo Arqus metinėje konferencijoje
  Paduvoje, Italijoje. VU SA deleguota atstovė Dominyka Goldbergaitė
  tapo Studentų tarybos vicepirmininke. Taip pat konferencijos metu
  Studentų taryba priėmė VU SA atstovų rengtą rezoliuciją dėl Ukrainos
  akademinės bendruomenės įtraukimo į aljanso veiklas. (balandžio 2–7
  d.)
- VU SA atstovai vyko vizitui į Portugalijoje esančio Minho
  universitetą, kuris šiais metais tapo nauju Arqus universitetų
  aljanso nariu. Bendraujant su studentų sąjunga gilintasi į studentų
  sportinių organizacijų veiklos organizavimą, studentų patirtis
  dalyvaujant universiteto valdyme. (balandžio 20-23 d.)
- VU SA atstovai vyko vizitui į Suomijos Helsinkio ir Aalto
  universitetus, susitiko su jų studentų atstovybių nariais. Sėmėsi
  patirties apie studentų sąjungų veiklos struktūras, studentiškas
  organizacijas, studentų gerovės (welfare) sistemą. Susipažino su
  nacionaliniu socialinės dimensijos planu ir dalinosi gerosiomis
  patirtimis atstovaujant universiteto valdymo organuose. (spalio
  19-22 d.)
- VU SA priėmė studentų atstovus iš Warsaw School of Economics.
  Dalinosi gerosiomis patirtimis įgyvendinant studentų verslų ir
  verslumo ugdymo projektus. Suorganizuotas tinklaveikos renginys su
  VU SIF, VU KD, VU TechHub. (gruodžio 1–3 d.)
- Liepos 19-21 dienomis 10 VU SA delegatų dalyvavo UNICA
  konferencijoje. Ši konferencija pritraukia šimtus studentų iš visų
  Europos valstybių. Pagrindinė konferencijos tema buvo Universitetas
  po Covid-19 pandemijos. VU SA atstovai įsitraukė į skirtingas temas
  ir darbo grupes. Konferencijoje buvo rengiami raštai, pozicijos dėl
  universitetų tobulėjimą po pandemijos. Konferencijos metu
  susipažinta su studentais iš įvairių Europos šalių, susipažinta su
  Europos studentų sąjunga (European Student union).

## Dalyvavimas konferencijose

### LiJOT konferencija „Jauno žmogaus psichikos sveikata: jo paties ar ir valstybės rūpestis"

2021m. birželio 18 d. VU SA prezidentė Neda Žutautaitė dalyvavo
konferencijoje, kurioje diskutuota, kas turi prisiimti atsakomybę už
jaunų žmonių psichologinę būklę. Skaitytame pranešime N. Žutautaitė
akcentavo, jog studentų (-čių) psichikos sveikata aukštojoje mokykloje
nėra tik jų asmeninis rūpestis – turime suprasti, kad tai tiek
akademinės bendruomenės tarpusavio ryšių, tiek studijų ir su jomis
susijusios aplinkos klausimas. Taip pat pristatytos užsienio
Universitetų taikomos praktikos, skirtos psichologinės aplinkos
gerinimui, palaikančios bendruomenės kūrimui.

### LR Seimo Švietimo ir mokslo komiteto diskusija „Socialinė dimensija – studijų kokybei"

Spalio 8d. Lietuvos Respublikos Švietimo ir mokslo komiteto
organizuotoje diskusijoje Neda Žutautaitė turėjo galimybę pasidalinti VU
SA sukauptomis patirtimis, paakcentuoti, kodėl verta prioritetizuoti
socialinę dimensiją, ir su kokiais sunkumais šiandien susiduria
studentai (-ės) prieš stodami, stojimo metu, studijų laikotarpiu,
pereidami į darbo rinką bei ką galime padaryti, kad jų išvengtume.

Diskusijos metu, VU SA prezidentė akcentavo, jog kurdami tikslingai
nukreiptas priemones, remdamiesi gerosiomis užsienio patirtimis,
galėsime užtikrinti lygiavertiškas sąlygas studijuoti visoms visuomenės
grupėms.

### Studijų kokybės ir vertinimo centro (SKVC) organizuotas 4-asis Studentų forumas

Gruodžio 10d. Studijų kokybės ir vertinimo centras studentus (-es)
kvietė į forumą, diskutuoti apie studijų kokybę ir studentų(-čių)
įsitraukimą siekiant ją užtikrinti.

Forumo metu kalbėta apie studijų kokybę iš dalyvių perspektyvos –
pirmiausia, studentų (-čių), kurie yra pagrindinė ašis studijų procese
– kuo greičiau aukštoji mokykla tai priima, tuo lengviau yra kartu
siekti studijų kokybės. Diskutuota ir apie dėstytojo(-os) karjeros kelio
plėtojimaą ir didaktinių kompetencijų užtikrinimą, kuris yra ne mažiau
svarbus studijų kokybei. Visi forumo dalyviai sutarė, jog svarbus ne tik
studentų atstovų veikimas, bet ir kiekvieno studento(-ės) teikiamas
grįžtamasis ryšys studijų procese, be kurio pokyčių sunku pasiekti.

### Pranešimas apie VU studentų(-čių) psichologinę būklę ir pagalbos priemones Psichikos sveikatos puoselėjimo Tarybos susirinkime

2022 m. balandžio 8d. VU SA prezidentė Neda Žutautaitė dalyvavo
Psichikos sveikatos puoselėjimo Tarybos susitikime, kuriame diskutuota,
kaip gerinti jaunimo psichikos sveikatą. Jame kartu su STRATA, Pasaulio
banko laboratorijos, Jaunimo reikalų departamento bei kitų jaunimo
organizacijų atstovais kalbėta, kaip keičiasi psichikos sveikatos
padėtis tiek Lietuvos mokyklose, tiek universitetuose, ir kokie iššūkiai
vis dar egzistuoja.

Neda Žutautaitė susirinkimo dalyviams pristatė studentams (-ėms)
dažniausiai kylančias problemas ir būdus, kaip Universiteto bendruomenė
stengiasi jas atliepti. Situacija nėra ideali – galimų suteikti
konsultacijų skaičius nėra pakankamas studentų(-čių) poreikiui atliepti,
nutolusiuose akademiniuose padaliniuose trūksta gyvų konsultacijų, jau
pradedamos, bet dar neišvystytos psichologinės priemonės užsieniečiams
studentams(-ėms) anglų kalba.

„Džiugu, jog Vilniaus universitete tiek COVID-19 pandemijos laikotarpiu,
tiek ir dabar, karo kontekste, galima matyti pastangas skirti resursus
kaip įmanoma labiau užtikrinti, kad bendruomenė ir studentai(-ės) galėtų
gauti psichologinę pagalbą, kai jos reikia", – pristatyme teigė N.
Žutautaitė.
