# Raštai

## **2021-05-31, Dėl mokslo ir studijų įstatymo nr. XI-242 76, 82, 82(1) straipsnių pakeitimo ir papildymo 82(2) straipsniu projekto**

::: tip 📝 Nuoroda
Skaityk raštą [čia](<https://vusa.lt/uploads/files/Raštai,%20pozicijos,%20dokumentai/2021-05-31,%20SR-I-21-11,%20Dėl%20mokslo%20ir%20studijų%20įstatymo%20nr.%20XI-242%2076,%2082,%2082(1)%20straipsnių%20pakeitimo%20ir%20papildymo%2082(2)%20straipsniu%20projekto.pdf>).
:::

VU SA ataskaitiniu laikotarpiu teikė siūlymus _Mokslo ir studijų
įstatymo nr. XI-242 76, 82, 82(1) straipsnių pakeitimo ir papildymo
82(2) straipsniu projektui_, kuriuo buvo siekiama gerinti finansinės
paramos asmenims su negalia skyrimo sąlygas, paramą centralizuojant ir
mažinant administracinę naštą studentams (-ėms). Palaikytas toks
siūlymas bei pateikti papildomi siūlymai diferencijuoti finansinę
paramą, skirtą studijų prieinamumui didinti, atsižvelgiant į
individualius, dėl negalios kylančius poreikius ir numatant minimalų 8
ir maksimalų 18 BSI stipendijos dydžius, taip pat padidinti stipendijų
gavėjų ratą numatant bent 55 proc. ir didesnio darbingumo ribą vietoje
dabar esančios 45 proc. ribos.

Taip pat siūlėme panaikinti stipendijos negavimo sąlygą, susijusią su
akademiniais pasiekimais, specifiškai akademinėmis skolomis, kadangi
socialinė parama turėtų remtis poreikiais ir socialine situacija, o ne
akademiniais pasiekimais. Bei atkreipėme dėmesį į tai, kad studentai,
gaunantys finansinę paramą, negali jos panaudoti tiesiogiai su studijų
organizavimu susijusiems poreikiams, pavyzdžiui, aplinkos prieinamumo
didinimui, dėstytojų kompetencijų kėlimui ar atsiskaitymų formos
pritaikymui, finansuoti, todėl siūlėme užtikrinti aukštosioms mokykloms
teikiamą finansavimą, kuris galėtų būti tikslingai nukreiptas studentų
su negalia studijų prieinamumui didinti.

## **2021-06-08, Dėl mokslo ir studijų įstatymo Nr. XI-242 46, 59, 77 straipsnių pakeitimo projekto**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/2021-06-08,%20SR-I-21-12,%20Dėl%20mokslo%20ir%20studijų%20įstatymo%20Nr.%20XI-242%2046,%2059,%2077%20straipsnių%20pakeitimo%20projekto.pdf)
:::

VU SA teikė siūlymus _Mokslo ir studijų įstatymo Nr. XI-242 46, 59, 77
straipsnių pakeitimo projektui_, pritariant Švietimo mokslo ir sporto
ministerijos teiktam siūlymui suvienodinti reikalavimus stojantiems į
valstybės finansuojamas ir nefinansuojamas vietas. Pritardami šiam
siūlymui pabrėžėme būtinybę kitomis priemonėmis užtikrinti lygias
galimybes pasiruošti studijoms ir siekti aukštojo išsilavinimo žemesnės
socialinės, ekonominės, kultūrinės aplinkos ir mažiau reprezentuojamoms
aukštajame moksle grupėms. Reaguodami į siūlymus nepritarėme siūlymui
bendrą studijų vietų skaičių numatyti ne pagal studijų kryptis ir (arba)
krypčių grupes, o pagal atskiras studijų programas, kadangi valstybei
reikalingų specialistų poreikis neturėtų riboti laisvo stojančiųjų
pasirinkimo.

## **2021-09-24, Dėl Lietuvos Respublikos Prezidento viešoms konsultacijoms teikiamų LR Mokslo ir studijų įstatymo Nr. X-242 4, 9, 53, 56, 59, 74, 77 ir LR švietimo įstatymo Nr. I-1489 2, 11, 24, 38, 47 straipsnių pakeitimo įstatymo projektų**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/2021-09-24,%20SR-I-21-16,%20DĖL%20LIETUVOS%20RESPUBLIKOS%20PREZIDENTO%20VIEŠOMS%20KONSULTACIJOMS%20TEIKIAMŲ%20LR%20MOKSLO%20IR%20STUDIJŲ%20ĮSTATYMO%20NR.%20X-242%204,%209,%2053,%2056,%2059,%2074,%2077%20IR%20LR%20ŠVIETIMO%20ĮSTATYMO%20NR.%20I-1489%202,%2011,%2024,%2038,%2047%20STRAIPS.pdf){target="\_blank"}
:::

VU SA ataskaitiniu laikotarpiu reagavo į _LR Prezidento viešoms
konsultacijoms pateiktą LR Mokslo ir studijų įstatymo Nr. X-242 4, 9,
53, 56, 59, 74, 77 ir LR švietimo įstatymo Nr. I-1489 2, 11, 24, 38, 47
straipsnių pakeitimo įstatymo projektą_, kuriame numatomi pokyčiai
sulyginant kriterijus stojantiesiems į valstybės finansuojamas ir
nefinansuojamas studijų vietas, siūloma įvesti aukštojo mokslo
socialinės dimensijos apibrėžimą bei siūlomos papildomos priemonės
socialinės dimensijos aspektų gerinimui tiek prieš stojant dar
bendrajame ugdyme, tiek formuojant alternatyvius kelius.

Pritarėme siūlymui dėl stojimo sąlygų suvienodinimo, tačiau tuo metu
teiktas alternatyvaus patekimo į aukštąjį mokslą kelias VU SA nuomone
buvo nepriimtinas ir pernelyg orientuotas į papildomo priėmimo ir
masiškumo didinimą, o ne tikslingą socialiai pažeidžiamų grupių
prieinamumo didinimą. Taip pat pateikėme alternatyvų savo siūlymą
socialinės dimensijos apibrėžimui labiau jį derinant su Europos aukštojo
mokslo erdvėje naudojama samprata ir EAME rekomendacijas.

## **2021-09-28, Dėl Mokslo ir studijų įstatymo Nr. XI-242 9, 59, 74, 76, 77, 82 ir 83 straipsnių pakeitimo įstatymo projekto Nr. XIVP-562 ir švietimo įstatymo Nr. I-1489 11 straipsnio pakeitimo įstatymo projekto Nr. XIVP-563**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/2021-09-28,%20SR-I-21-17,%20DĖL%20MOKSLO%20IR%20STUDIJŲ%20ĮSTATYMO%20NR.%20XI-242%209,%2059,%2074,%2076,%2077,%2082%20IR%2083%20STRAIPSNIŲ%20PAKEITIMO%20ĮSTATYMO%20PROJEKTO%20NR.%20XIVP-562%20IR%20ŠVIETIMO%20ĮSTATYMO%20NR.%20I-1489%2011%20STRAIPSNIO%20PAKEITIMO%20ĮSTA.pdf)
:::

VU SA teikė pasiūlymus Seimo Švietimo ir mokslo komitete _Dėl Mokslo ir
studijų įstatymo Nr. XI-242 9, 59, 74, 76, 77, 82 ir 83 straipsnių
pakeitimo įstatymo projekto Nr. XIVP-562 ir švietimo įstatymo Nr. I-1489
11 straipsnio pakeitimo įstatymo projekto Nr. XIVP-563_, kuriuo siūlyti
pakeitimai susiję su mokslo ir studijų institucijų finansavimo pokyčiais
įvedant finansavimą už studijų rezultatus bei stojančiųjų priėmimo
sąlygų suvienodinimu. Pritarta ir skatinta užtikrinti vienodas sąlygas
stojantiems į valstybės finansuojamas ir nefinansuojamas studijų vietas.

Taip pat palaikytas ir institucijų finansavimo modelio keitimas,
leidžiantis tiek plėsti galimybes siekti strateginių valstybei tikslų,
kryptingai tobulinti institucijos veiklą, tiek susieti studijų
finansavimą su veiklos kokybės rodikliais. Tikslingam idėjos
įgyvendinimui pažymėtina aiškių kriterijų ir objektyvaus vertinimo
tvarka. Siūlyta, jog įgyvendinimo mechanizmas užtikrintų gautų lėšų
investavimą į studijų kokybę ir paslaugų studentams (-ėms) gerinimą.

Taip pat atkreiptas dėmesys į tai, jog stojantiesiems į kolegines ir
universitetines studijas neturėtų būti taikomos skirtingos išlaikytų
egzaminų ir pasirengimo sąlygos, kadangi studijos abiejų tipų
aukštosiose mokyklose suteikia tą patį VI kvalifikacijų lygį. Paskatinta
šio projekto nuostatas derinti ir su socialinės dimensijos gerinimo
priemonėmis.

## **2021-10-28, Dėl mokslo ir studijų įstatymo Nr. XI-242 77 straipsnio pakeitimo įstatymo projekto Reg. Nr. XIVP-1001**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/POZICIJA%20DĖL%20MOKSLO%20IR%20STUDIJŲ%20ĮSTATYMO%20NR.%20XI-242%2077%20STRAIPSNIO%20PAKEITIMO%20ĮSTATYMO%20PROJEKTO%20REG.%20NR.%20XIVP-1001.pdf)
:::

VU SA, VU MF Rezidentų taryba kartu su Jaunųjų gydytojų asociacija, LSMU
SA, LSMU Rezidentų taryba ir Lietuvos medicinos studentų asociacija
(LiMSA) ataskaitiniu laikotarpiu reagavo į LR Seimo užregistruotą
sveikatos reikalų komiteto narių Mokslo ir studijų įstatymo pakeitimo
projektą, kuriuo siekiama, kad valstybės lėšomis rezidentūros studijas
baigę gydytojai turėtų kelerius metus po studijų baigimo atidirbti
viešosiose Lietuvos asmens sveikatos priežiūros įstaigose. Raštu buvo
išreikšta pozicija, jog griežtai nesutinkame su tokiu diskriminaciniu,
prieštaraujančiu laisvam asmens pasirinkimui ir potencialiai žalingam
visai sveikatos sistemai siūlymu.

Primygtinai raginome projekto rengėjus atsisakyti teikiamų siūlymų,
parlamentarus – juos atmesti ir specialistų trūkumo regionuose problemą
spręsti pradedant nuo atviro dialogo su jaunuosius gydytojus rezidentus
atstovaujančiomis organizacijomis ir kartu ieškoti sisteminių jos
sprendimo būdų. Po kreipimosi keletas įstatymo projektą pasirašiusių
Seimo narių atsiėmė savo parašą, o projektas iki pat ataskaitinio
laikotarpio pabaigos buvo išimtas iš darbotvarkės.

## **2021-10-29, Dėl 2022 metų valstybės biudžeto švietimui, mokslui ir sportui projekto**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/DĖL%202022%20METŲ%20VALSTYBĖS%20BIUDŽETO%20ŠVIETIMUI,%20MOKSLUI%20IR%20SPORTUI%20PROJEKTO.pdf)
:::

VU SA teikė pasiūlymus 2022 metų Valstybės biudžeto švietimo, mokslo ir
sporto projektui, atkreipiant dėmesį į jame numatytą mokslinių tyrimų ir
eksperimentinės plėtros (MTEP) veiklų finansavimo dalį bei politinių
partijų Susitarime dėl Lietuvos švietimo politikos keliamus tikslus ir
įsipareigojimus. MTEP veikloms siūlėme biudžete numatyti 67,7 mln. eur.,
kai pirminiame projekte buvo numatoma 26,3 mln. eur. studijoms ir
mokslui, iš kurių – 13 mln. eur. mokslinio potencialo stiprinimui,
mokslo duomenų bazių prenumeratai, dalyvavimui mokslinių tyrimų
infrastruktūrose ir konkursiniam MTEP finansavimui per LMT.

Į kreipimąsi buvo sureaguota galutiniame Vyriausybės rengtame ir Seime
patvirtintame Valstybės biudžeto projekte numatant papildomai 20 mln.
eur. mokslinėms veikloms, į kurias įeina ir doktorantūros vietų
didinimas, ir finansavimas podoktorantūros stažuotėms, studentų
mokslinėms veikloms ir LMT konkursams bei kitoms MTEP veikloms.

## **2022-04-12, Dėl paramos studentų organizuojamiems mokslo renginiams**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/2022-04-12,%20Dėl%20paramos%20studentų%20organizuojamiems%20mokslo%20renginiams.pdf)
:::

VU SA, kartu su Vilniaus universitetu savo iniciatyva kreipėsi į
Lietuvos mokslo tarybą dėl paramos studentų organizuojamiems mokslo
renginiams. Šiuo metu vien studentų organizuojami didelės sėkmės
susilaukiantys tarptautiniai mokslo renginiai, tokie kaip COINS, Open
Readings konferencijos negali gauti finansinės paramos iš LMT.

Matydami galimybes išplėsti galiojančią paramos akademinėms asociacijoms
sistemą, šiuo metu leidžiančią gauti paramą asociacijoms, kurių
kolegialaus valdymo organo narių daugumą sudaro mokslininkai,
dėstytojai, doktorantai, magistrantai, pateikėme siūlymus pakoreguoti
Paramos akademinėms asociacijoms skyrimo tvarkos aprašo nuostatas ir
numatyti galimybes akademinėms asociacijoms, kurių kolegialaus valdymo
organo narių daugumą sudaro bakalaurantai, gauti paramą organizuoti
mokslo ir mokslo populiarinimo renginius, kurie yra nepertraukiamai
vykdomi pastaruosius trejus metus.

## **2022-04-28, Dėl Mokslo ir studijų įstatymo Nr. XI-242 53 straipsnio pakeitimo projekto Nr. XIVP-1507**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/2022-04-28,%20SR-I-22-6,%20DĖL%20MOKSLO%20IR%20STUDIJŲ%20ĮSTATYMO%20NR.%20XI-242%2053%20STRAIPSNIO%20PAKEITIMO%20PROJEKTO%20NR.%20XIVP-1507.pdf)
:::

VU SA raštu kreipėsi į Seimo narį Domą Griškevičių, užregistravusį
įstatymo pakeitimo projektą, kuriuo siekiamas privalomų studentų
praktikų, atliekamų valstybės institucijose, apmokėjimas bei galimybė
skirti apmokėjimą už praktiką priimančiose privataus kapitalo įmonėse,
organizacijose. Pasisakėme išreikšdami palaikymą bei pasiūlydami
alternatyvią įstatymo straipsnio formuluotę numatant privalomų praktikų
atlyginimą visose praktikoms priimančiose įmonėse, įstaigose bei
organizacijose Vyriausybės nustatyta tvarka bei tarifais.

## **2022-04-29, Dėl studentų mokslinės veiklos apibrėžimo mokslo ir studijų įstatyme**

Remiantis VU SA atliktu studentų mokslinės veiklos Lietuvos
universitetuose tyrimu, jo rezultatais ir rekomendacijomis, pateikėme
pasiūlymą Seimo Švietimo ir mokslo komiteto pirmininkui bei Švietimo,
mokslo ir sporto ministerijai Mokslo ir studijų įstatyme apsibrėžti ir
įtvirtinti studentų mokslinės veiklos sąvoką, taip sukuriant galimybę
universitetams aktyviai stebėti studentų įsitraukimą į mokslines
veiklas, rinkti visų pakopų studentų dalyvavimo duomenis bei kurti
prielaidas studentų mokslinių veiklų skatinimui per finansinių priemonių
didinimą, aukštųjų mokyklų vertinimą ir akreditavimą.

Pateikta svarstymui formuluotė: „Studentų mokslinė veikla – asmens,
studijuojančio aukštojoje mokykloje pagal studijų programą arba
doktorantūroje, veikla, apimanti mokslinių žinių kūrimą ir/arba
akademinį tobulėjimą, kūrybinę veiklą, kuri gali vykti tiek studijų,
tiek nuo studijų laisvu laiku".

## **2022-04-29, Dėl užsieniečių teisinės padėties įstatymo pakeitimo projekto**

::: tip 📝 Nuoroda
[Nuoroda](https://vusa.lt/uploads/files/Raštai,%20pozicijos,%20dokumentai/2022-04-29,%20SR-I-22-7,%20Dėl%20užsieničių%20teisinės%20padėties%20įstatymo%20pakeitimo%20projekto.pdf)
:::

VU SA pateikė pasiūlymus ir pastebėjimus Vidaus reikalų bei Švietimo,
mokslo ir sporto ministerijoms dėl užsieniečių teisinės padėties
įstatymo pakeitimo projekto. Teisiniame reglamentavime skatiname
atsisakyti šiuo metu bakalauro studijose besimokantiems užsieniečiams ne
vasaros atostogų metu taikomo apribojimo dirbti ne daugiau kaip 20
valandų per savaitę. Atkreipiame dėmesį į tai, jog įstatyme numatyta
užsieniečiui leidimą laikinai gyventi išduoti studijų laikotarpiui, bet
ne ilgiau kaip dvejiems metams, kai bakalauro, vientisosios,
doktorantūros, rezidentūros studijos bei ištęstinės formos studijos
įprastai trunka ilgiau, todėl pasisakome, kad užsieniečiui leidimas
laikinai gyventi turėtų būti išduodamas iki 6 mėnesių ilgesniam negu
numatomam studijų laikotarpiui.

Tuo tarpu prašymo gauti leidimą laikinai gyventi Lietuvoje ar vizą
nagrinėjimo laikotarpiu nemokamai turėtų būti išduodamas ir ekvivalentus̨
dokumentas̨ teisėtam buvimui Lietuvos Respublikoje arba numatyta teisę̇
užsieniečiui būti Lietuvos Respublikos teritorijoje prašymo nagrinėjimo
laikotarpiu. Atsižvelgiant į įvairias studijų organizavimo formas
Lietuvoje skatiname atsisakyti įpareigojimo užsieniečiams įgyti ne
mažiau kaip 40 studijų kreditų per vienerius studijų metus. Karo
Ukrainoje kontekste atkreipėme dėmesį, jog į Lietuvą atvykstantys
nepilnamečiai turi turėti teisę ne tik dalyvauti bendrajame ugdyme, bet
ir studijuoti aukštojo mokslo pirmosios pakopos bei vientisųjų studijų
programose Lietuvoje.

O bendrai siekiant gerinti užsieniečių studentų sąlygas ateityje siūlėme
inicijuoti ir LR Sveikatos draudimo įstatymo pakeitimus, numatant
visiems užsieniečiams studentams privalomojo sveikatos draudimo
apmokėjimą valstybės lėšomis studijų laikotarpiui.
