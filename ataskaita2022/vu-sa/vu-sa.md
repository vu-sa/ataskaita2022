---
outline: deep
---

# VU SA

**Vilniaus universiteto Studentų atstovybė (VU SA)** – seniausia ir
didžiausia Lietuvoje ekspertinė švietimo organizacija, atstovaujanti
studentams Universitete ir už jo ribų, puoselėjanti universitetinę
kultūrą ir kurianti palankiausias sąlygas studento saviraiškai.

## Apie VU SA

**VU SA** – tai 15 atstovavimo funkciją atliekančių padalinių
kiekviename VU kamieniniame akademiniame padalinyje, 19 programų, klubų,
projektų ir viešųjų įstaigų (PKP), Centrinis biuras, koordinuojantis
padalinius ir PKP, bei VU Studentų savivaldos Alumni draugija. Šiuo metu
VU SA vienija apie 1 000 narių.

**VU SA:**

-   atstovauja studentams – gina studentų teises Universiteto valdymo
    organuose ir nacionaliniu lygmeniu;
-   prisideda prie studijų proceso tobulinimo Universitete, yra visų
    svarbiausių VU valdymo institucijų dalis;
-   rūpinasi socialine gerove – užtikrina patogią ir studentams
    pritaikytą aplinką, rūpinasi studentų integracija, dalyvauja
    stipendijų skirstymo procese;
-   organizuoja turiningą laisvalaikį;
-   skleidžia informaciją – rūpinasi, kad visos svarbiausios naujienos
    pasiektų studentus.

## Strategija

**Vizija** -- atvira aplinka savarankiškam studento tobulėjimui
vieningoje Vilniaus universiteto bendruomenėje.

**Misija** -- efektyviai atstovaujant Vilniaus universiteto studentams
bei puoselėjant universitetinę kultūrą, kurti palankiausias sąlygas
studento saviraiškai.

### Vertybės

-   atvirumas
-   atsakomybė
-   veiklos kokybė
-   vieningumas
-   tobulėjimas

### Strateginės kryptys

-   kokybiškos studijos ir joms pritaikyta aplinka
-   stipri organizacija
-   darni universitetinė bendruomenė

## VU SA valdymo schema

Vilniaus universiteto Studentų atstovybės valdymo struktūrą sudaro:
Konferencija (aukščiausia VU SA savivaldos institucija), Prezidentas,
Parlamentas, Taryba bei Revizijos komisija. Šie valdymo organai pagal
savo kompetenciją priima sprendimus jiems paskirtose srityse arba
užtikrina kituose VU SA valdymo organuose priimtų nutarimų vykdymą.

::: tip Sužinokite daugiau..?
Plačiau su VU SA struktūra galite susipažinti čia:
https://vusa.lt/lt/vu-sa-struktura
:::
