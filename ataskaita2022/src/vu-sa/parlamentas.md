# VU SA Parlamentas

![VU SA Parlamentas](/img/kitos-nuotraukos/Parlamentas.jpg)

::: tip Kas yra VU SA Parlamentas?
**VU SA Parlamentas** – VU SA valdymo organas, svarstantis svarbiausius
socialinius ir akademinius, su studentais susijusius ar kitus VU SA
strateginius klausimus.

Parlamentą sudaro organizacijos prezidentas,
viceprezidentas, atstovavimo funkciją vykdančių VU SA padalinių
pirmininkai ir po du atstovus iš kiekvieno padalinio. Parlamento darbą
organizuoja pirmininkas.

:::

VU SA Parlamentui pirmininkavo **Aistė Rinkevičiūtė** (iki 2022 m. vasario
mėn.) ir **Ugnius Sejonas** (nuo 2022 m. vasario mėn.).

## VU SA parlamento nariai

2021--2022 m. VU SA Parlamentą sudarė VU SA prezidentė **Neda Žutautaitė**, VU SA viceprezidentas **Arnoldas Solovjovas** ir atstovai (-ės) iš VU SA padalinių:

### VU SA CHGF

- Ignas Mugenis
- Gabija Navašinskaitė
- Viktorija Vrubliauskaitė

### VU SA EVAF

- Justinas Sacevičius
- Vanesa Ražinskytė
- Nadia Ronlev

### VU SA FilF

- Elena Pranevičiūtė
- Anastasija Liubinskytė
- Lauryna Martin Marin

### VU SA FsF

- Martyna Vilutytė
- Vakarė Punelytė (iki 2022 m. vasario mėn.)
- Aistė Rinkevičiūtė (iki 2022 m. vasario mėn.)
- Vismantas Daujotas (nuo 2022 m. vasario mėn.)
- Andrė Treinytė (nuo 2022 m. vasario mėn.)

### VU SA FF

- Raimondas Šiškevičius
- Kasparas Daranda
- Kornelija Kairytė

### VU SA GMC

- Kornelija Buivydaitė
- Evelina Prosevičiūtė (iki 2022 m. vasario mėn.)
- Lukas Šarauskas (iki 2022 m. vasario mėn.)
- Eglė Jašinskaitė (nuo 2022 m. vasario mėn.)
- Daniel Šematovič (nuo 2022 m. vasario mėn.)

### VU SA IF

- Ieva Šiaudvytytė
- Aušrinė Dichavičiūtė
- Tomas Mikalauskas

### VU SA KnF

- Lijana Savickienė
- Indrė Bagdžiūtė
- Ieva Šilingaitė

### VU SA KF

- Dominyka Goldbergaitė
- Gabija Laibakojytė
- Kristijonas Ražickas

### VU SA MIF

- Paulina Bilinskaitė
- Nikita Gladčenko
- Rita Žilinskaitė

### VU SA MF

- Emilija Narušytė
- Julija Elena Koehnke
- Gabija Venclovaitė

### VU SA ŠA

- Paulius Ladukas
- Akvilė Bušininkaitė
- Ieva Šukytė

### VU SA TSPMI

- Ugnė Bičkauskaitė
- Ilijas Kulinič
- Ugnius Sejonas

### VU SA TF

- Airina Mikulėnaitė
- Klaudija Maliauskaitė
- Dominykas Mečanec

### VU SA VM

- Justinas Brazaitis (iki 2021 m. gruodžio mėn.)
- Edgaras Kodis (nuo 2021 m. gruodžio mėn.)
- Matas Krikščiūnas
- Ričardas Ratkevičius

Ataskaitiniu laikotarpiu įvyko 14 VU SA Parlamento posėdžių (iš jų – 5
elektroniniai, 8 nuotoliniai ir 1 kontaktinis).

## Parlamento teiktos pozicijos ir rezoliucijos

---

### Rezoliucija dėl užsienio studentų integracijos Vilniaus universitete

:::tip 🔗 Nuoroda
[Rezoliuciją dėl užsienio integracijos](https://vusa.lt/uploads/files/Raštai,%20pozicijos,%20dokumentai/REZOLIUCIJA%20DĖL%20UŽSIENIO%20STUDENTŲ%20INTEGRACIJOS%20VILNIAUS%20UNIVERSITETE.pdf) skaitykite čia.
:::

VU SA Parlamentas, tvirtindamas pagrindines integracijos proceso
prielaidas ir teikdamas šio proceso tobulinimo pasiūlymus, priėmė
rezoliuciją dėl užsienio studentų integracijos Universitete.

Suvokdamas
integracijos svarbą, išryškėjančią užsienio studentams bandant įsilieti
į socialinį ir akademinį Universiteto gyvenimą, VU SA Parlamentas šiuo
raštu stengiasi atkreipti dėmesį į informacijos sklaidą Universiteto
komunikacijos kanaluose ir fizinėse erdvėse – skatina skleisti žinią ne
tik lietuvių, bet ir anglų kalbomis, bei taip suteikti visą reikalingą
informaciją užsienio studentams (-ėms).

Taip pat rašte akcentuojama
Universiteto personalo užsienio kalbų kompetencijų tematika,
Universiteto darinių atskaitingumas ir įtraukumas, papildomų veiklų
užsienio kalba kūrimas visiems bendruomenės nariams (pateikti ir
pasiūlymai, kaip visa tai įgyvendinti).

---

### Pozicija dėl akademinės etikos pažeidimų prevencijos

:::tip 🔗 Nuoroda
[Pozicija dėl akademinės etikos pažeidimų prevencijos](https://vusa.lt/uploads/files/Raštai,%20pozicijos,%20dokumentai/Pozicija%20dėl%20akademinės%20etikos.pdf) skaitykite čia.
:::

Remdamasis pozicija dėl akademinės etikos pažeidimų prevencijos, VU SA
Parlamentas deklaravo siekį prisidėti prie akademinės etikos kodekso
principinių nuostatų pažeidimų likvidavimo.

Pagrindinės iškeltos problemos: apsunkintas informacijos prieinamumas ir
akademinės etikos konsultanto (-ės) studentams (-ėms) pareigybės
trūkumas – rašte pateikiami pasiūlymai, kaip šias problemas spręsti,
įtraukiant siūlymus atlikti tyrimus akademinės etikos srityje ar
įsteigti studentus (-es) konsultuojančio asmens pareigybę.

---

### Pozicija dėl užsienio studentų (-čių) teisinės padėties

:::tip 🔗 Nuoroda
[Poziciją](<https://vusa.lt/uploads/files/Raštai,%20pozicijos,%20dokumentai/Dėl%20užsienio%20studentų%20(-čių)%20teisinės%20padėties.pdf>) skaitykite čia.
:::

VU SA Parlamentas, siekdamas atkreipti Lietuvos valstybės dėmesį į
užsienio studentų (-čių) teisinę padėtį Lietuvoje ir augantį jų skaičių,
akcentuoja, jog užsienio ir Lietuvos studentų (-čių) teisinis statusas
turi būti lygiavertis, taip sudarant tinkamas sąlygas užsienio
studentams (-ėms) tapti visaverčiais Lietuvos Respublikos gyventojais.

Pagrindiniai siūlymai sprendžiant šią problemą yra orientuoti į vienodai
prieinamas socialines paslaugas, vienodas akademinio tobulėjimo
galimybes bei finansinės naštos palengvinimą.

---

### Rezoliucija dėl studentų (-čių) mokslinės veiklos Lietuvos universitetuose

:::tip 🔗 Nuoroda
[Rezoliuciją](<https://vusa.lt/uploads/files/Raštai,%20pozicijos,%20dokumentai/REZOLIUCIJA%20DĖL%20STUDENTŲ(-ČIŲ)%20MOKSLINĖS%20VEIKLOS%20LIETUVOS%20UNIVERSITETUOSE.pdf>) skaitykite čia.
:::

VU SA Parlamentas, siekdamas atkreipti dėmesį į studentų (-čių)
mokslinės veiklos svarbą ir suvokdamas jų poreikius bei neišnaudotas
galimybes vykdant mokslinę veiklą, rašte įtraukė siūlymus, skirtus
studentų (-čių) mokslinės veiklos galimybių ir kokybės gerinimui.

Pagrindiniai rezoliucijoje minimi siūlymai yra orientuoti į „studentų
(-čių) mokslinės veiklos" sąvokos apibrėžimą, studentų (-čių) mokslinės
veiklos finansavimo didinimą, tinkamų sąlygų sudarymą mokslinės veiklos
vykdymui bei universitetų atskaitomybės didinimą sudarant tinkamas
sąlygas studentams (-ėms) vykdyti mokslinę veiklą.

---

### Pozicija dėl studentų (-čių) praktikų organizavimo gerinimo

:::tip 🔗 Nuoroda
[Poziciją](https://vusa.lt/uploads/files/Protokolai/Parlamentas/2022-03-04/POZICIJA%20DĖL%20STUDENTŲ%20PRAKTIKOS.pdf) skaitykite čia.
:::

Siekdamas atkreipti dėmesį į praktikų organizavimo procese kylančias
problemas, šiuo raštu VU SA Parlamentas atkreipia dėmesį ir į Vilniaus
universiteto, ir į nacionaliniu lygmeniu praktikos kokybę
reglamentuojančių bei reguliuojančių mechanizmų trūkumus.

Pagrindiniai siūlymai yra orientuoti į patiriamų išlaidų kompensavimą neapmokamos
praktikos metu arba kuriant apmokamos praktikos vietas, taip pat kuriant
grįžtamojo ryšio kultūrą ir sistemą praktikų metu. Be to, orientuojamasi
į lygių Lietuvos ir užsienio studentų (-čių) praktikos galimybių
užtikrinimą praktikos atlikimo vietoje.

### Pozicija dėl Vilniaus Universiteto studentų (-čių) žemo finansinio raštingumo lygio

:::tip 🔗 Nuoroda
[Poziciją](https://vusa.lt/uploads/files/Raštai,%20pozicijos,%20dokumentai/Pozicija-del-finansinio-rastingumo.pdf) skaitykite čia.
:::

Siekdamas atkreipti dėmesį į žemą studentų finansinio raštingumo lygį
Vilniaus universitete, šiuo raštu VU SA Parlamentas teikia siūlymus
problemos sprendimo būdams, akcentuodamas finansinio raštingumo svarbą
per studijų prienamumo ir studento (-ės) finansinės gerovės prizmę.

Pagrindiniai siūlymai yra orientuoti į mokymų rengimą, visuomenės
švietimą bei visai Vilniaus universiteto studentų (-čių) bendruomenei
prieinamus bendrųjų universitetinių studijų dalykus, kurie plėstų
studentų (-čių) finansinio raštingumo žinias.

---

### Nutarimas dėl organizacijos pozicijos atsižvelgiant į Ukrainoje vykstančius procesus

Šiuo nutarimu VU SA Parlamentas, išreikšdamas organizacijos palaikymą
Ukrainos Respublikai karo akivaizdoje bei smerkdamas Rusijos Federacijos
karinius veiksmus ir smurto protrūkį Ukrainos Respublikos teritorijoje,
suformavo organizacijos poziciją karo Ukrainoje atžvilgiu.

## Kita veikla

- Išrinkti studentų atstovai VU Senate (Ugnė Bičkauskaitė, Kornelija
  Buivydaitė, Julija Jarutytė, Andželika Jankauskytė, Justas
  Kvedaravičius, Vanesa Ražinskytė, Arnoldas Solovjovas, Daniel
  Šematovič) ir VU Tarybos išorinis studentų atstovas Justinas
  Kondratas;
- Patvirtinti VU SA MF nuostatai, įsteigiant Vilniaus universiteto
  Studentų atstovybės Medicinos fakultete Tarptautinių studentų tarybą
  ir patvirtinant pastarosios darbo reglamentą;
- Patvirtintos VU SA strateginės metų veiklos gairės (rugsėjo mėn.) ir
  po perplanavimų atnaujintas metų veiklos planas (vasario mėn.);
- Patvirtinta tvarka dėl išorinio studentų atstovo (-ės) Vilniaus
  universiteto Taryboje rinkimų;
- Inicijuotas darbo reglamento atnaujinimo procesas;
- Inicijuotas VU SA Parlamento nuolatinių darbo grupių (komitetų)
  steigimo procesas ir pradėtas darbas su teisiniu reglamentavimu;
- Kovo mėn. posėdžio metu pristatytas 2021 m. pirmakursių integracijos
  proceso Universitete tyrimas;
- Kiekvieno posėdžio metu taikyta VU SA Parlamentui aktualios
  informacijos, kurią pristatydavo VU SA Prezidentė, praktika;
- Sudaryta VU SA Parlamento komunikacijos darbo grupė, kuri
  susirinkimų metu diskutavo bei generavo pasiūlymus, skirtus
  Parlamento komunikacijos soc. tinkluose atnaujinimui;
- Sudarytas VU SA parlamentaro gidas, kuriame pateikta visa
  svarbiausia informacija apie Parlamentą ir jo veikimą, skirta
  naujiems ir į Parlamentą besiruošiantiems keltis asmenims;
- Visi nuotoliniai posėdžiai buvo transliuojami VU SA „Facebook"
  paskyroje;
- Po kiekvieno nuotolinio ir kontaktinio VU SA Parlamento posėdžio VU
  SA puslapyje publikuoti straipsniai, informuojantys apie tai, kas
  buvo aptarta ir patvirtinta posėdžių metu;
- Vasarą organizuoti VU SA Parlamento mokymai, skirti stiprinti
  parlamentarų įgūdžius advokacijos, raštų rengimo, Parlamento ir
  organizacijos suvokimo srityse bei bendrųjų kompetencijų kėlimui;
- Du kartus vykdyti individualūs pokalbiai tarp VU SA Parlamento
  pirmininkų ir VU SA padalinių parlamentarų, skirti padalinių
  problemų ir nuomonės rinkimui;
- Patvirtinta 2022 m. finansinių išlaidų ir pajamų sąmata;
- Posėdžių metu buvo pristatyti tyrimai apie:
  - studentų (-čių) integraciją;
  - studentų (-čių) mokslinę veiklą;
  - užsienio studentų (-čių) integraciją;
  - studentų (-čių) praktikų vykdymą ir vykdymo kokybės užtikrinimą
    Universitete bei už jo ribų.

VU SA Parlamento posėdžiuose dalyvavo ir įvairias temas pristatė
kviestiniai svečiai – Vilniaus universiteto Studijų kokybės ir plėtros
skyriaus vadovas Andrius Uždanavičius ir Vilniaus universiteto Centrinės
akademinės etikos komisijos pirmininkė Vigita Vėbraitė.
