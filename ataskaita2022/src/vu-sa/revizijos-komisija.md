# Revizijos komisija

::: tip Kas yra VU SA revizijos komisija?
Revizijos komisija yra VU SA savivaldos institucijų, VU SA padalinių ir
kitų VU SA struktūrinių vienetų, taip pat VU SA įsteigtų juridinių
asmenų finansinį ir veiklos patikrinimą atliekanti kontrolės
institucija. Komisiją sudaro penki nariai, renkami VU SA
ataskaitinėje-rinkiminėje konferencijoje.

:::

::: details Ataskaitiniu laikotarpiu Revizijos komisiją sudarė:

- Evaldas Matijošaitis (komisijos pirmininkas)
- Tomas Bedulskij
- Aušrinė Gedminaitė
- Kamilė Gineikaitė
- Agnė Tamošiūnaitė

:::

2021--2022 m. Revizijos komisija atnaujino buvusią VU SA veiklos
vertinimo metodiką pagal organizacijos strategiją ir organizacijoje
vykstančių procesų aprašus. Metų eigoje pagal šią metodiką atliko
tarpinį bei galutinį veiklos vertinimus. Vertinimo metu Revizijos
komisija reguliariai palaikė ryšį su revizuojamais vienetais, tikrino VU
SA, VU SA P, VU SA PKP, VU SA Duomenų apsaugos grupės narių, VU SA ISF
ir VU SA Parlamento atitiktį kiekybiniams bei kokybiniams vertinimo
kriterijams, įvertino veiklą vykdant apklausas ir susitikimus su
revizuojamais vienetais.

Ataskaitiniu laikotarpiu įvyko 2 atviri Revizijos komisijos posėdžiai ir
25 uždari darbiniai susitikimai. Revizijos komisija dalyvavo Parlamento
ir Tarybos posėdžiuose, organizacijos vykdomuose mokymuose, strateginių
tikslų planavimuose ir strateginio plano kūrimo sesijose.

Organizacijos
veiklos vertinimas buvo atliktas renkant informaciją skirtingais būdais:

- dalyvaujant bendrose organizacijos veiklose;
- organizuojant individualius
  susitikimus su pareigas einančiais VU SA nariais;
- vykdant apklausas raštu.

Taip pat Revizijos komisija konsultavo VU SA narius ir teikė
atsakymus į jų klausimus, susijusius su VU SA veikla bei teisės aktais.

::: tip :link: Nuoroda
Organizacijos veiklos vertinimo ataskaitą Revizijos komisija teikia VU
SA ataskaitinės-rinkiminės konferencijos metu (su vertinimo ataskaita
galima susipažinti
[čia](https://vusa.lt/lt/veiklos-ir-tyrimu-ataskaitos).).
